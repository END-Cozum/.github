<h1>Üretimde Dijital Dönüşüm</h1>

Üretimde dijital dönüşüm, geleneksel üretim süreçlerinde dijital teknolojilerin kullanımıyla verimlilik, esneklik ve rekabetçilik açısından önemli gelişmeler sağlayan bir süreçtir. Bu dönüşüm, endüstriyel süreçlerin ve işletmelerin dijital teknolojilerle optimize edilmesini ve yeniden şekillendirilmesini içerir. Üretimde dijital dönüşümün temel amacı, daha verimli ve esnek bir üretim süreci yaratmaktır.

END tarafından geliştirilen çözümler, üretim süreçlerinin daha verimli, esnek, güvenli ve rekabetçi hale gelmesine yardımcı olurken,
operasyonel maliyetleri düşürebilir ve müşteri memnuniyetini artırabilir. Ancak, her işletmenin ihtiyaçları farklı olduğundan, doğru çözümleri belirlemek ve uygulamak için detaylı bir analiz ve planlama yapmak önemlidir.

<h1>Ürünler</h1>

<h2>END MES</h2>
MES sistemi, fabrika düzeyinde üretim süreçlerini kontrol eder. Gerçek zamanlı olarak robot, makine, sensör, üretim hattı ve operatörlerden tüm üretim bilgilerini alır, var ise, kurumsal kaynak planlama (ERP) yazılımlarına entegre edilir. Böylece üretim verimliliği artar ve üretim süreçlerinde iyileştirmeyi yapılabilir. Ürün teslimatlarının kaliteli, zamanında ve uygun maliyetle yapılabilmesi sağlanabilir.

Üretim operasyonlarının birçok farklı aşamasında insan müdahalesine ihtiyaç duymadan, kontrollü bir şekilde çalışan END MES, hızlı bir üretim akışı sağlar.

END MES, farklı ERP’ler (kurumsal kaynak planlama yazılımları) ile birlikte çalışma yeteneğine sahiptir. Yapılacak olan entegrasyon operasyonel netliği artırabilir ve kurumları iş planlarına göre performansı izleme ve iyileştirme yeteneğini güçlendirir.

<h2>END ENERJİ</h2>

Enerji tüketiminin yoğun olarak gerçekleştiği endüstriyel tesislerde enerjinin nerede ve nasıl kullanıldığını anlamak ve izlemek çok önemlidir. END Enerji, enerji analizörlerinin ölçtüğü değerler ile enerji kullanımı ve kalitesini gerçek zamanlı izlemenizi ve yönetmenizi sağlar. Güç kalitesinin önemi ve enerji maliyetleri gün geçtikçe artarken, harcanan enerjinin verimliliğini ölçmek ve üretilen parça başına maliyeti hesaplamak, görünürlüğü arttırdığı için işletmelerin genel ve üretim giderlerini azaltmakta ve bakım ihtiyaçlarını düşürmektedir. Güç kalitesinin önemi ve enerji maliyetleri gün geçtikçe artarken, harcanan enerjinin verimliliğini ölçmek ve üretilen parça başına maliyeti hesaplamak,görünürlüğü arttırdığı için işletmelerin genel ve üretim giderlerini azaltmakta ve bakım ihtiyaçlarını düşürmektedir.

END Enerji, ISO 50001 Enerji Yönetim Sistemine uyumlu yapı kurmak isteyen firmaların gerekli altyapıyı oluşturmasını, tesise ait baz enerji tüketiminin anlaşılmasını sağlayacak süreçlerin uygulanmasını sağlar. Aksiyon planlarının oluşturulmasını, tüketimi azaltmak için hedef belirlemeyi ve enerji performans göstergelerini oluşturmayı, enerji performansını geliştirmek için ise iyileştirme fırsatlarını belirlemeyi, önceliklendirmeyi ve kayıt altına almayı sağlayacaktır.

END Enerji ile ölçülen değerler gerçek zamanlı olarak çözümün web tabanlı ara yüzü̈ile mobil cihaz, tablet, vb. üzerinden izlenebilmektedir.

<h2>END ÖLÇÜM</h2>

Otomotiv yan sanayi, makine üretimi gibi talaşlı imalat yapan firmalarda kullanılabilecek olan çözüm, metal parçaların çap, yarıçap, simetri kontrolü, düzlemsellik, mesafe ve form gibi kalite parametrelerinin ölçümünü 2ms gibi bir sürede yapabilir.

CMM makinalarında veya otomatik ölçme makinalarında yapılan ölçümleri görselleştirerek ve otomatik olarak istatistiksel proses kontrol programlarına ölçüm sonuçlarının aktarımını sağlayan çözümdür.

END Ölçüm, qs-STAT istatistiksel proses kontrol programı ve benzeri ile entegre çalışabilir. qs-STAT üretimle ilgili kalite bilgilerini, süreçleri ve sistemleri istatistiksel olarak değerlendirmek için tasarlanmıştır. Önemli ve köklü istatistiksel değerlendirmeler, endüstriyel üretimdeki süreçlerin değerlendirilmesi ve sürekli iyileştirilmesi için temel sağlar.

Ölçümü yapılacak olan her bir ürün için farklı parametre, prob adedi ve fonksiyonlar kullanılabilir. Admin panelde ürüne özel olarak tanımlanan bu özellikler operatör panele otomatik olarak gönderilir. Değişiklikler anlık olarak operatör panele uygulanabilir.

Ölçüm istasyonunda operatör tarafından manuel veya robotik kollarla otomatik olarak ölçüm alınabilir.

Dijital, pnömatik ya da kablosuz problar kullanılarak yapılan bu ölçüm sonucunda ürünün kalite standartlarına uygunluğu, tolerans eşikleri kontrol edilerek onaylanır ya da reddedilir.

Hatalı üretim tespitinde ürüne özel olay ve aksiyon kataloğu kullanılarak hata kök neden analizleri ve geriye dönük izlenebilirlik sağlanır. İstasyona ve ürüne özel esnek tasarım ile ölçüm performansının izlemesi ve raporlaması sağlanmıştır.

<h2>END WELDWIZARD</h2>

Bir çeşit direnç kaynağı olan punta kaynağı, metal sac birleştirme işleminde kullanılan ve üretim alanında yaygın olarak bulunan kaynak uygulamasıdır. Punta kaynak prosesi otomotiv endüstrisi başta olmak üzere, radyatör ve tel örgü üretimi gibi birçok üretim alanında yaygın olarak kullanılır.

END WeldWizard Bos6000 timerların kaynak verilerinin kayıt altına alınması, hücre ve operasyon bazlı izlenebilirliğinin sağlanması, otomotiv gövde montaj hattına direk entegre olarak üretim verilerinin araç şasi kodlarıyla birleştirilmesini sağlar

Operatör bazlı alarm yönetimi sayesinde çapak, akım vb. parametrelerin değiştiği anda bilgilendirmeler yapılabilir ve gerekli durumlarda üretim hatlarına müdahale edilebilir. Araç punta prosesinin dashboard üzerinden anlık izlenmesi ve geriye dönük raporlanması sağlanmıştır.

Firmaların ihtiyacına göre END WeldWizard çözümü manuel ya da uyarlanabilir sistemde çalışabilir.

Uyarlanabilir bir kaynak sistemi, her milisaniyede bir işlem sırasında kaynağın durumunu izlediği için üretim sürecine çok daha fazla kontrol sunma potansiyeline sahiptir. Bu izleme, akım ve varsa kaynak süresini ayarlayarak proses bozukluklarını telafi eder. Bu ayarlamalar, tüm kaynaklara doğru enerjinin uygulandığından emin olmak için kaynak işlemini optimize eder, bu da doğru boyutta punta elde edildiği anlamına gelir.

END WeldWizard, test parça sayısı ve kaynak sonrası kontrollerde azalma sağladığı gibi kaynak kalite kontrol süresini de kısaltır. Sonuç olarak üretim süresi azalır ve üretim sahasında gereken personel sayısı optimize edilebilir.
